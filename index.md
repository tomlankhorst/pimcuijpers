---
layout: home
title: Home
landing-title: 'Hallo, ik ben Pim'
description: null
image: null
author: null
show_tile: false
---

Pim Cuijpers studeerde orkestdirectie aan het conservatorium van Amsterdam, bij de dirigenten Ed Spanjaard en Lucas Vis.  Al tijdens zijn studietijd fungeerde hij met regelmaat als assistent voor onder andere de dirigenten Ed Spanjaard, Ivan Meylemans, Bas Wiegers en Antony Hermus, bij gezelschappen als het Orkest van het Oosten, het Gelders Orkest, het Nieuw Ensemble, het Amsterdamse conservatoriumorkest, Dutch National Opera Academy (DNOA) en het Nationaal Jeugdorkest (NJO). Ook was hij meermaals als assistent-dirigent van het Nederlands Studenten Orkest en dirigeerde met het NSO 2018 tevens een van de concerten. Pim volgde verschillende masterclasses in binnen- en buitenland bij onder andere de dirigenten Kenneth Montgomery, Rodolfo Saglimbeni, Robert Houlihan en Howard Williams.  In 2019 volgden assistentschappen bij de operaproducties a little night music, bij de Nederlandse Reisopera in Enschede en Fantasio, Opera Zuid Maastricht. In juni 2019 maakte Pim zijn debuut bij het Orkest van het Oosten in een serie jeugdvoorstellingen.   Momenteel is Pim vaste dirigent van het studentenorkest CMC te Nijmegen. Daarnaast dirigeert hij verschillende projecten, variërend van ensemblebezetting tot groot symfonisch repertoire. In samenwerking met de zangafdeling van het Conservatorium van Amsterdam leidde Pim een volledig geënsceneerde operaproductie van Suor Angelica, Puccini.  Met het Nederlands Symfonie Project vormde hij in 2013 zijn eigen orkest: dit projectorkest, bestaande uit voornamelijk conservatoriumstudenten, toert sinds de oprichting jaarlijks in augustus door het land.  Pim werkte met solisten als Gregor Horsch, Lidy Blijdorp, Anastasia Feruleva, Floris Mijnders en Dimitri Sinkovsky.
